<Seite 1>
Hochzeit=Gedichte:
Dem Ehrenvesten Achtbarn vnd Wol=
gelahrten
Hn: Antonio Doneppe /
Wolbestaltem Secretario der Koeniglichen
Stadt Thorn /
Vnd der
Viel Ehren vnd Tgendsamen Jungfrawen
CHRISTINA,
Deß Ehrenvesten vnd Wolweisen
Herrn BENEDICTI Linderhausen /
Wolverordneten Gerichtsverwand=
ten der Koeniglichen Stadt Thorn
Eheleiblichen Tochter /
Auffgesetzet
von
GEORGIO GREBLINGERO,
Auß Regenspurg.
<Linie>
ANNO 1643.



<Seite 2>
<Zierleiste>
DEm im Gehirne nicht so viel des Staubes lieget
Wie von d Reise mir / vn der was schwerers wie= (get
An Kunst der Poesie / dann ich / der selbe mag
Jhr Lieb= geliebtes Paar auff ewern Hochzeittag
Ein mehrers Thun dann ich. Er mag von Ewern Ehren
Vnd hohen Tugenden die Stimme lassen hoeren.
Jch halte diesen brauch / was ich nicht genugsam kann
Beloben / fang ich auch viel lieber gar nicht an / 
Jch will schon sonsten was das nicht gesungen / singen
Vnd mitten ins Confect ein new Gerichte bringen
Es sind zwar vor genug / doch daß nicht mangel sey
Vielmehr ein ueberfluß / sey meines auch dabey.

DJe Liebe welche sich nicht anders laesset nennen
Als Liebe / giebet vns den Himmel zu erkennen /
Jst dessen Frewde Bild. Wer nicht der Liebe Freund
Dem ist gewißlich wol der Himmel selber feind.
Durch Liebe lebt die Welt: Wo Liebe nicht zu finden
Da muß die Hoelle seyn / die Zahlung unsrer Suenden.
Vnd wil geliebet seyn / der vns Gebotte giebt
Daß man den Nechsten soll nach Jhn so hertzlich lieben
Als wir vns selber thun / Jm fall wir jhn betrueben
<Kustos> So

<Seite 3>
So will Er Raecher seyn. Voll Voegel ist die Lufft /
Voll Fische Teich' vn Meer / vol Thire Berg' vn Klufft /
Der Wald / das oede Feldt. Die Erd ist voller Leuthe
Vnd werden jmmer mehr / und stirbt schon eines heute
Der Morgen bringt es ein. Wo koempt diß alles her /
Die Lufft die Grufft die Erd' vnd das gesaltzne Meer
Wird durch die Lieb' erfuellt. So keine Liebe waere / 
Wo waehren Jhr vnd Wir? Daß vns die Liebe naehre /
Muß Stock vn Stein gestehn / vnd dreymal eher Jhr
Herr Braeutigam so wol auch ewre Schoene Zier
Die Tugend volle Braut. Jhr habet Euch verlibet
Vnd habet wiederumb was Gegen liebe giebet.
Jhr thut wz Menschen thun / vnd lasset Stoecke / Stein
Vnd was nicht lieben wil / auch Stöck' vn Steine seyn.
Jhr folget der Natur' derselben nach zukommen
Vnd habt des Heydens Spruch Euch wenig angenom= (men:
Die Eh ist Ach vnd Weh / Jhr haltet sie fuer Lust /
Vnd andre neben Euch / als denen mehr bewust
Dann jenen Heyden war / die jhrer Koepffe lebten /
Vnd was sie duenckete / der Welt fuer gut erhebten
Wie boeß es offte war. Nach dem vnd wie der Mann
So kriegt er eine Fraw. Nach dem auch Sie daran
Bey Gott / ist auch jhr Man. Jhr / d bey Gott in gnaden
Seyd hier mit keiner Last / vielmehr mit Lust beladen /
Vnd Sie auch so mit Euch. Wo wuendschen gelten wil
Fuer Gold vn was man schenckt / so wuendsche wir so viel=

<Seite 4>
Wundsch.
LAbet / lebet / liebet wol
Seyd deß Himmels=Segen voll
Sehet ewer Kinder Kinder / 
Hundert Jahre / nichtes minder
Es sey ewer / was jhr liebt
Geb' es Gott / der alles giebt.
Raetzel.
VJerfuessig / Dreyfuessig / Zweyfuessig.
Dreyfuessig / Vierfuessig / nie muessig.

<Vignette>


